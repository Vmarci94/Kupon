# Kupon

## Bemutatás

Az alkalmazásom leginkább a marketingben állja meg a helyét. Ez egy kupon gyűjtő alkalmazás. A konstrukció kicsit hasonlít a jól ismert POKEMON GO-hoz. Különféle üzletek kuponjai jelennek meg az alkalmazásban, amiket be tudunk gyűjteni. A kuponok a valóságban nfc címkék, amiket a készülékkel tudunk beolvasni. Az alkalmazás a google maps segítségével megjeleníti, hogy hol találhatóak a kuponok és képes hozzájuk könnyedén navigációt tervezni. A telefon megrázására azt is közli velünk a telefon, hogy hány kupon van a közelünkben.

## Felhasználói kézikönyv

A felhasználó az alkalmazásban legelőször egy autentikációs felülettel találkozik ahol emailcím vagy Google fiók segítségével be tud jelentkezni. Ezek után már az alkalmazás „fő képernyőjét” láthatja, ahol megjelennek az épp aktuálisan elérhető és érvényes kuponok. Bármelyik kupont hosszan érintve, megjelenik a kupon pozíciója a egy a google térképen. A kupont reprezentáló jelölő címére kattintva a felhasználót egy alkalmas útvonalon elnavigálja az alkalmazás a kuponhoz, a google maps segítségével. A jobb oldalt található beúszó menüt megnyitva, egy rövid profil információ mellett további 4 menüpont található.

* Kupon beolvasása
  * Ezt a funkciót választva tudunk egy kupon „elkapni”. A telefonunkat a kuponunk elé tartva,
    tudjuk „elkapni” azaz regisztrálni a kupont. Ekkor a kupon kódja megjelenik az kupon
    regisztrációs ablakban. Az ok gombbal elmentjük a kupont, és megjelenik az elkapott kupon
    beváltható QR kódja a fő képernyőn lévő listában.
* Összes elérhető kupon megjelenítése a térképen
  * Ezt a funkciót választva, a google maps segítségével az összes elérhető kupon megjelenik a egy
    térképnézetben. A kuponokat reprezentáló jelölőkre kattintva, egy kis információt is kapunk,
    hogy melyik kupon található ott. Innen az információt érintve, szintén navigációt indíthatunk a
    kiválasztott kuponhoz.
* Beállítások
  *  Itt tudjuk ki-be kapcsolni a navigációs funkciókat.
* Kijelentkezés
  * Értelem szerűen az autentikációs oldalra navigál vissza.
